<h1>Björlings glaciär</h1>
Björlings glaciär ligger i en djupt nedskuren nisch på Kebnekaisemassivets sydöstra sida. Glaciären är drygt 200 meter djup och den flyter över en kant ner i Kitteldalen. Dess tunga kallades tidigare Björnlabben på grund av sin bildliga likhet med en sådan. Glaciären täcker en yta av 1,4 km2. Glaciären är tempererad med ett relativt tunt kallt ytskikt i likhet med den intilliggande Storglaciären. Glaciären är namngiven efter Alfred Björling som besteg Kebnekaise sommaren 1889 och som då trodde sig vara dess förstebestigare. Den östra leden upp till Kebnekaise går över tungan på Björlings glaciär.